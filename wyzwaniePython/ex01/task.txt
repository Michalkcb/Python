INSTRUKCJE WARUNKOWE
Cześć!

W poprzedniej lekcji nauczyliśmy się tworzyć zmienne i funkcje oraz wyświetlać je na naszym ekranie. Teraz przejdziemy do następnego etapu w którym poznasz operatory logiczne.

Czym są instrukcje warunkowe?
Pamiętasz jak tłumaczyłem Ci funkcje na przykładzie gotowania herbaty? To wyobraź sobie, że znowu zostałeś poproszony przez znajomego o ugotowanie herbaty ale co w przypadku jeżeli czajnik jest pełen wody? albo nie masz czystych kubków?.

Za takie warunki odpowiadają właśnie instrukcje warunkowe w Pythonie. Sprawdzają one czy występuje dane zdarzenie i odwołują się do odpowiedniej funkcji tzn. Jeżeli wcześniej proces gotowania herbaty wyglądał następująco:

1. Zagotuj wodę
2. Wsyp herbatę do kubka
3. Zalej herbatę wrzątkiem
To właśnie instrukcje warunkowe pozwalają sprawdzić występowanie różnych sytuacji takich jak“Jeżeli” herbata jest już nasypana do kubka to pomiń etap drugi, w przeciwnym razie wsyp herbatę do kubka. Rozumiesz już do czego zmierzam? Jakby to wyglądało w procesie krok po kroku:

1. Zagotuj wodę
2. Jeżeli herbata jest już w kubku to zrób pkt. 3, jeżeli nie to pkt. 2a
2a. Nasyp herbatę do kubka
Zalej herbatę wrzątkiem
To teraz przykład jak to wygląda w Pythonie. Zdefiniujmy sobie zmienną, której wartość to Twoje imie. Robiliśmy to już wcześniej:x = “Twojeimie”

następnie skorzystamy z operatorów logicznych If (jeżeli) oraz else (w przeciwnym wypadku).

image
Przyjrzyj się temu fragmentowi kodu. Działa on w taki sposób. Warunek if sprawdza czy zmienna x to “Twoje imię”. Następnie jeżeli ten warunek jest prawdziwy poprzez funkcję print, którą już znasz wyświetla tekst “Nazywasz się”, a następnie Twoją zmienną.

W przeciwnym wypadku wyświetli tekst “Nie nazywasz się” a następnie Twoją zmienną. Żeby to dokładnie zrozumieć zmień zmienną x na imię Twojego najlepszego kolegi lub koleżanki i zobacz co się stanie. Możesz też zmienić wartość zmiennej którą sprawdza warunek if. Zobaczysz co się stanie. Pokombinuj trochę i spróbuj się pobawić.

Dodajmy teraz kolejny warunek, którym jest ELIF, czyli else if. Pozwala to na tworzenie dłuższych warunków. Już tłumaczę. Możesz sprawdzić czy zmienna x to twoje imię, ale jeżeli nie to system sprawdzi kolejny warunek np. czy y to twoje imię. Jeżeli ten warunek będzie poprawny to wywoła odpowiednią czynność.

Napisz zmienną x, która zawiera imię Twojego znajomego, a następnie zmienną y która zawiera Twoje imię.

x = “Imieznajomego”

y = “Twojeimie”

Następnie stworzymy warunki tak jak poprzednio, ale dodamy do niego elif. Tak to powinno wyglądać w całości.

image
Popatrz na ten kod. Twój program sprawdza czy zmienna X zawiera twoje imię (ale to nie prawda bo wpisaliśmy tam imię Twojego znajomego), więc następnie sprawdza czy Y przechowuje Twoje imię, więc uruchamia funkcję print() która wyświetli tekst “Nazywasz się” i zaciągnie wartość ze zmiennej Y. Gdyby i ten warunek okazał się nieprawdziwy to wyświetliłby tekst spod else: czyli “Żadna zmienna nie przechowuje twojego imienia”. Zmień na przykład imię zawarte w zmiennej Y na imię Twojej mamy i zobacz co się stanie.

Spróbuj teraz pobawić się zmiennymi, oraz instrukcjami warunkowymi. Możesz dodawać ich jeszcze więcej, a nawet w każdej z nich sprawdzać tą samą zmienną i występującą pod nią wartość. Np.

image
Tak jak widzisz w tym kodzie sprawdzamy po kolei czy Twoje imie ukryte pod zmienną x, to imię jednego z członków Wojowniczych Żółwi Ninja. Jeżeli nie nazywasz się tak jak żaden z nich to program wyświetli Ci odpowiednią informację.

Umiesz już zmienne, funkcje, oraz pokazałem Ci instrukcje warunkowe. To już bardzo dużo. W następnej lekcji zaczniemy przygotowywać już Twoją grę.