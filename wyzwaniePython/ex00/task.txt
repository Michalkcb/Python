Zacznij naukę Pythona z Kodillą!

Witaj w Wyzwaniu Python z Kodillą!

Jest ono przeznaczone dla osób początkujących, które planują zacząć naukę Pythona, ale nie mają pewności, czy to właściwa ścieżka.

W trakcie wyzwania otrzymasz od nas - w formie kilku lekcji - porcję wiedzy teoretycznej oraz garść praktycznych zadań. Dzięki temu poznasz podstawy teoretyczne Pythona, przekonasz się jak to wygląda w praktyce i z naszą pomocą zbudujesz grę "Kółko i Krzyżyk".

Jak to działa?
W określonych odstępach czasu otrzymujesz od nas maila z linkiem do kolejnej części wyzwania.
Instrukcje do każdej części wyzwania pojawią się na tej stronie.
Przechodząc całe wyzwanie i rozwiązując wszystkie zadania otrzymasz rabat na nasze bootcampy.
Etap 1: Wstęp
Cześć! Bardzo nam miło powitać Cię w pierwszym etapie Wyzwania Python z Kodillą. Przekonasz się, że Python wcale nie jest trudnym językiem, i opanowanie go jest możliwe. Wszystko, czego potrzebujesz, by zacząć, to trochę wolnego czasu, motywacji i samozaparcia. Prawdziwa programistyczna przygoda jest tuż na wyciągnięcie ręki. Powodzenia!

Plan pracy
Narzędzia
Pisanie w Pythonie wymaga skonfigurowanego środowiska developerskiego, ale nie przejmuj się – na potrzeby tego Wyzwania uprościmy sobie sprawę i zamiast instalować je na komputerze, skorzystamy z gotowego edytora online.

Kliknij ten link, aby przejść do edytora: https://repl.it/languages/python3

Co tam widzimy? Sam edytor jest podzielony na trzy kolumny: w lewej znajduje się lista plików w naszym projekcie (na razie jest jeden: main.py), w środkowej będziemy pisać kod, a w prawej (w tak zwanej konsoli) zobaczymy rezultaty naszych wysiłków. Cała nasza aplikacja będzie wyświetlona w formie tekstowej w prawej kolumnie. Istnieją narzędzia umożliwiające dodanie interfejsu graficznego do programów napisanych w Pythonie, ale jest to bardziej zaawansowana opcja, którą poznasz na naszym bootcampie, gdy już dość dobrze opanujesz sam język. Zawsze na początku przygody z Pythonem developer widzi tylko tekstowy wynik swojego kodu :)

Hello World!
Jak widzisz, przy pierwszym uruchomieniu środkowa kolumna jest pusta i nie ma tam żadnego kodu. Dlatego teraz napiszemy sobie pierwszy kod.

Przywitanie się ze światem (czyli właśnie nasze "Hello World!") to zwykle pierwsze ćwiczenie przy opanowywaniu jakiegokolwiek języka programowania :) W języku Python jest to dość proste. Jeżeli chcesz wyświetlić na ekranie jakiś tekst musisz stworzyć funkcję print(). Wpisz w edytorze print(“Cześć, jestem Twoim pierwszym programem”).

Teraz kliknij przycisk “RUN”. Znajduje się on na pasku na górze i wygląda tak:

image
Po chwili, po prawej, wyświetli się napis "Cześć, jestem Twoim pierwszym programem":

image
Oznacza to, że Twój program działa i kompilator uruchomił poprawnie Twój kod. Dzięki tej funkcji możesz w swoim programie wyświetlać dowolny tekst. Możesz zmienić jego treść pomiędzy cudzysłowami, i sprawdzić jeszcze raz.

Zaczynamy kodowanie!
Czym są funkcje?
Funkcje w Pythonie to po prostu wydzielony fragment kodu, który można używać wielokrotnie i zawiera on w sobie jakieś działanie.

Nie rozumiesz? Postaram Ci się to wytłumaczyć bardziej obrazowo.

Załóżmy, że jakiś Twój znajomy prosi Cię o zaparzenie herbaty (która będzie Twoją funkcją). Więc automatycznie nalewasz wodę do czajnika, gotujesz ją, wsypujesz herbatę do kubka, a następnie zalewasz zagotowaną wodą. Czyli wykonujesz szereg czynności wywołanych przez funkcję (prośbę) zagotuj herbatę - ponieważ jest ona zakodowana w Twojej głowie.

Tak więc funkcja “Zagotuj herbatę” zawiera w sobie listę czynności, którą wykonujesz jeżeli zostanie ona wywołana. Tam samo działa to w Pythonie.

Funkcje w Pythonie definiujemy poprzez słowo kluczowe def, po którym następuje nazwa, którą określasz swoją funkcję, nawiasy, oraz : (dwukropek)

Przykład:

Stworzymy teraz funkcję, która będzie wywoływać wyświetlanie tekstu “Cześć, to ja Twoja funkcja”. Już wiesz jak się posługiwać print()

image
Spójrz na tę zdefiniowaną funkcję. Tak jak pisałem, składa się ona z:

def - czyli określenia funkcji
mojtekst(): - to nazwa Twojej funkcji
print (“Cześć to ja Twoja funkcja”) - czynność, którą ma wykonać ta funkcja (czyli wyświetlenie odpowiedniego tekstu).
Tak zbudowaną funkcję możesz wywołać w dowolnym momencie swojego programu poprzez skorzystanie tylko z jej nazwy. Czyli: mojtekst()

Jeżeli wpiszesz gdzieś w swoim programie tę nazwę, system z automatu wyświetli tekst “Cześć to ja Twoja funkcja”.

Spróbuj uruchomić taki program, w którym najpierw definiujemy naszą funkcję, a potem ją po prostu przywołujemy:

image
Oczywiście ta funkcja jest bardzo prosta, ale mogłaby być bardziej złożona i zawierać w sobie szereg informacji i czynności, które ma wykonać program po jej wywołaniu.

Spróbujmy teraz zdefiniować funkcję, która doda nam do siebie dwie wartości 2 oraz 5 i wyświetli ich wynik. Najpierw musimy stworzyć funkcję zawierającą te wartości i dodawanie. Robimy to następująco:

image
Zauważ, że skorzystaliśmy z nowego słowa return. Służy ono do zakończenia wykonywania kodu w funkcji i pozwala na zwrot dowolnej wartości. Jeżeli mamy już tak zdefiniowaną funkcję to należałoby ją wywołać. Na końcu kodu dodajmy poznany już wcześniej print() w którym umieścimy naszą funkcję.

image
Możesz teraz wcisnąć RUN i uruchomić swój program. Skompilowany kod powinien teraz wyświetlić wynik Twojego zdefiniowanego w funkcji dodawania. Dodajmy jeszcze do tego fragment tekstu żeby nie było tak sucho. Zamień swój print na taki jak poniżej:

image
Pamiętaj żeby w princie oddzielać kolejne elementy przecinkiem, jeżeli korzystasz z kilku tak jak w tym przypadku. Cały kod powinien wyglądać tak:

image
BRAWO UDAŁO CI SIĘ STWORZYĆ SUPER PROSTY PROGRAM, KTÓRY DODAJE DO SIEBIE 2 + 5 I WYŚWIETLA WYNIK TEGO DODAWANIA. URUCHOM GO KLIKAJĄĆ W GUZIK RUN

ZMIENNE
Nauczymy się teraz tworzyć zmienne. Czym one są? Wyobraź sobie, że są one pudełkiem przechowującym jakąś wartość w pamięci komputera. Zmienną może być fragment tekstu (tzw. string), jakaś funkcja, czy wartość liczbowa. Zmienne w Pythonie tworzymy w bardzo przystępny dla początkujących sposób: nazwazmiennej = przechowywanawartość

czyli najpierw definiujemy nazwę zmiennej, następnie znak “równa się”, czyli to czym jest ta zmienna. Dla przykładu możesz przechować sobie w zmiennej np. odpowiednie słowa. Dla przykładu skonfigurujemy dwie zmienne - x, która będzie przechowywać Twoje imię oraz y, które będzie przechowywać Twoją datę urodzenia. Tworzymy więc:

x = “Twojeimie”

y = Twójrokurodzenia

(jeżeli chcesz przechować tekst w zmiennej musisz go ująć w cudzysłowach, jeżeli jest to wartość liczbowa nie korzystasz z cudzysłowu).

MUSISZ WIEDZIEĆ, ŻE WIELKOŚC ZNAKÓW W PYTHONIE MA ZNACZENIE. JEZELI TWOJA ZMIENNA TO (MAŁE) x TO NIE JEST TO SAMO CO (DUŻE) X

Teraz wykorzystamy wcześniej poznaną funkcję print() żeby wywołać odpowiednie zmienne w tekście.

image
PAMIĘTAJ O PRZECINKACH, KTÓRYMI ODDZIELASZ W PRINCIE ZMIENNE, OD WARTOŚCI TEKSTOWYCH, OD FUNKCJI!

Uruchom teraz swój program. Powinien on wyświetlić tekst z wykorzystaniem tych dwóch zmiennych. Wiesz już jak tworzyć zmienne i funkcje. Dla utrwalenia wiedzy zachęcam do zabawy i eksperymentowania z tymi dwoma elementami.